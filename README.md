# ST PARKING
ST PARKING è uno dei tre progetti vincitori del Neapolis Innovation Summer Campus 2023 ideato, progettato e sviluppato dal Team 4 composto da:
- Luca Comentale
- Nicolas Percuoco
- Giovanni D'Ambrosio
- Salvatore Cangiano
- Fabrizio Mazzeo
- Giuseppe Amore 
- Luigi Cocozza
- Francesco Camillo

__L'intera demo viene eseguita su una board STM32-Nucleo64-G474RE.__


# Descrizione
Il progetto "ST PARKING" è un sistema innovativo di gestione del parcheggio urbano che utilizza diverse tecnologie per ridurre le emissioni e i consumi energetici. Per raggiungere questo obiettivo, ST PARKING è equipaggiato con un sensore ambientale che regola l'illuminazione del parcheggio in base alle condizioni di luce naturale circostanti. Quando le condizioni di luce sono scarse il sensore ambientale attiva una luce bassa che garantisce la visibilità necessaria per gli utenti. In particolare, l'elemento innovativo sta nel fatto che quando una macchina si avvicina al parcheggio, i sensori rilevano il movimento e aumentano progressivamente l'intensità delle luci, assicurando che il conducente abbia sempre la migliore visibilità possibile. Questo non solo migliora la sicurezza, ma riduce ulteriormente il consumo energetico, illuminando solo l'area stabilita al momento giusto. Infine, ST PARKING è dotato di uno schermo OLED che mostra una schermata di benvenuto e i posti disponibili all'interno del parcheggio. 

# Caratteristiche principali
- Utilizzo di sensori infrarossi [IR FC-51] per il monitoraggio dell'ingresso e dell'uscita dei veicoli.
- Regolazione automatica dell'illuminazione del parcheggio in base alle condizioni di luce naturale attraverso un sensore di luce ambientale [TEMT6000].
- Aumento dell'intensità luminosa dei Led quando un veicolo si avvicina in ingresso al parcheggio, migliorando la visibilità e la sicurezza.
- Contributo diretto alla sostenibilità ambientale riducendo le emissioni di CO2 e il consumo energetico.

# Utilizzo
Questo repository contiene il codice sorgente e la documentazione associata al progetto.

*N.B. Per l'utilizzo delle immagini sullo schermo Oled è possibile utilizzare uno script Matlab per la conversione.*

